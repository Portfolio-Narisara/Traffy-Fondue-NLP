# Traffy-Fondue-NLP
โปรเจกต์นี้มุ่งเน้นในการจำแนกประเภทรายละเอียดเรื่องร้องเรียนปัญหาที่เกิดขึ้นในกรุงเทพและปริมณฑล จากแพลตฟอร์ม Traffy Fondue (ทราฟฟี ฟอนดูว์ / ทราฟฟี่ฟอนดู) ของสำนักงานพัฒนาวิทยาศาสตร์และเทคโนโลยีแห่งชาติ (สวทช.) เนื่องจากมีปัญหาในเรื่องร้องเรียนที่มักจะถูกจัดอยู่ในประเภท "อื่น ๆ" โดยไม่จำเป็น จากผู้ใช้มักที่จะไม่ยอมติด Tag/Label เรื่องร้องเรียนของตนเอง และทำให้การจัดการเรื่องร้องเรียนเป็นไปได้ยาก


## คำอธิบายชุดข้อมูล
Ground Truth Dataset เป็นชุดข้อมูลรายละเอียดและประเภทเรื่องร้องเรียนปัญหาที่เกิดขึ้นในกรุงเทพและปริมณฑล ในแพลตฟอร์ม Traffy Fondue ที่ถูกเก็บรวบรวมตั้งแต่วันที่ 19 กรกฎาคม 2565 จนถึงวันที่ 8 สิงหาคม 2565 โดยมีจำนวนเรื่องร้องเรียนทั้งหมด 10,669 เรื่อง โดยเป็นข้อมูลเฉพาะเรื่องที่ถูกระบุเป็นหัวข้อ "อื่น ๆ" และมีความยาวของเรื่องร้องเรียนตั้งแต่ 50 ตัวอักษรขึ้นไป โดยมีประเภทของปัญหาดังนี้
1. ถนน
2. น้ำท่วม
3. ทางเท้า
4. แสงสว่าง
5. ความสะอาด
6. ความปลอดภัย
7. ท่อระบายน้ำ
8. สะพาน
9. สายไฟ
10. กีดขวาง
11. จราจร
12. คลอง
13. ต้นไม้
14. เสียงรบกวน
15. สัตว์จรจัด
16. เสนอแนะ
17. คนจรจัด
18. การเดินทาง
19. รถเสีย
20. สอบถาม
21. ป้าย
22. ห้องน้ำ
23. ป้ายจราจร
24. อื่นๆ

## Modeling and Evaluation

### Modeling
- แบ่งชุดข้อมูลด้วยอัตราส่วน 80% สำหรับการฝึก (Train) และ 20% สำหรับการทดสอบ (Test)
- ทำ Feature Extraction โดยใช้ TF-IDF เนื่องจากวิเคราะห์คำที่ปรากฎในเอกสาร ว่าหากพบบ่อย หรือค่า TF สูง จะ weight (ถ่วงน้ำหนัก) ให้ต่ำลง เนื่องจากมีแนวคิดที่ว่า คำที่ปรากฎบ่อยจะไม่สามารถบ่งบอกถึงใจความสำคัญของบทความนั้นๆได้ ดังนั้นคำที่มีค่า TF-IDF สูง จะเป็นคำที่มีความสำคัญและมีแนวโน้มที่จะเป็นใจความสำคัญของเอกสาร
- ทำการทดลองด้วย 3 Classifiers คือ Random Forest, KNN (K-nearest Neighbors), Logistic regression

### Evaluation
|     Model             | Accuracy | Precision | Recall | F1-score |  หมวดหมู่ที่จำแนกดี |
|-------------------|----------|-------------|---------|--------------|----------------------------|
| Random Forest |   0.319     |   0.592      |   0.356  |    0.421      |          แสงสว่าง           |
| KNN                  |   0.219     |   0.630      |   0.256  |    0.344      |            น้ำท่วม           |
| Logistic Regression | 0.314 | 0.314 | 0.409 | 0.490 | แสงสว่าง |


จากผลการเปรียบประสิทธิภาพในการนำข้อมูล Traffy Fondue มาสร้างโมเดล 3 โมเดลคือ Random Forest KNN และ Logistic Regression พบว่าเป็นโมเดล Random Forest เป็นที่มีประสิทธิภาพมากที่สุด โดยสามารถจำแนกเรื่องร้องเรียนในหมวดหมู่แสงสว่างได้ดีที่สุด
